---
title: "Skal aldri kjøpe ferdigsalsa igjen..."
date: 2010-03-29 19:01:00 +0100
categories: personal
layout: blogger
shititspaanorsk: yes
---

Var tomt for salsa viste det seg når jeg skulle spise rester av kyllingtaco.
«Jaja» tenkte jeg, «lage noe selv eller stikke i butikken?» En kjapp titt i
kjøleskapet viste at der var alt som trengtes for å lage selv. Så...

Ingredienser:

- Olje (jeg brukte Chiliolje, vil jo ha det sterkt)
- ½ hakket liten løk
- ½ hakket tomat
- Litt hakket paprika
- Litt hakket jalapeños (not on a stick)
- En dæsj knuste tomater (jeg hadde et storglass med
  [Mutti Polpapezzi](http://www.farovinhos.pt/product.php?id=6088) stående og
  brukte litt av det, men regner med det funker like så greit med Coops eller
  Heinz' knuste tomater)
- ½tsk salt
- ½tsk pepper
- ½tsk sukker

Varm opp oljen mens du hakker løk, Ha løken i oljen mens du hakker tomat,
paprika og jalapeños. Når løken ser passe ferdig ut lemper man oppi de hakkede
grønsakene og fres de litt. Ha så i knuste tomater og krydder og la det putre
noen minutter. Ferdig.

Total tid, ca 10 minutter. Grønsaker må man jo uansett hakke til tacoen, så den
tida kan man jo trekke fra.

Denne ble rimelig sterk, sikkert mye pga chilioljen og at jeg brukte endel
jalapeños. Vil man ha den mildere er det bare å bruke vanlig olje, og bytte ut
jalapeños med grønn paprika. Og ellers kan man jo bruke fersk chili eller
eksperimentere på masse andre måter her.
