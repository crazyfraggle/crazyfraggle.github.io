<html><head><title>Roland B. Lamers nesten bugfrie vitser.</title>
<!-- Changed by: Frank Ronny Larsen,  8-Feb-1996 -->
</head>
<body>
<h1>Roland B. Lamers nesten bugfrie vitser.</h1><hr>
LO (Lamers Organisation) har innstilt Roland B. Lamer som ny
fenriksekretær etter en avstemming blant YS (Yrkes Skadde) og AF
(Akademiker Faggiter). Roland overtar etter Bob Comaz som ble tvunget
til å resignere etter Airbus skandalen, hvor det ble kjent at han
hadde kjøpt et hovedkort med Airbus. Roland B. Lamer sa i sin tale på
"Kongressen for døve og hørselshemmede" at det ikke kunne godtas at
lamere i toppskiktet hadde BEDRE utstyr enn den menige lamer.
<p>
Bob Comaz, sysop og soppspiser, sa i en melding på Dragnet at hans
mangeårige venn og medlamer, Roland B. Lamer, nå hadde søkt jobb som
saksbehandler hos Norsk Sko A/S. Han viste til praksis fra lekeskolen
hvor han fikk høre at han var en av de flinkeste i klassen med saksa
til å lage snøkrystaller.
<p>
I en melding til ALL, med kopi til Bob Comaz, på Dragnet avslørte
Roland B. Lamer at det hadde kommet han for øre at det skulle
eksistere en boikott av Oric-1. I denne forbindelse etterlyser han nå
dette guttekottet, hvori han håper å finne den første Oric-1 som ble
solgt i Norge. Han ønsker å stoppe den ut og stille den ut på LOs
(Lamers Organisation) innutstilling i kraft av sin stilling som
fenriksekretær og RS232 venn.
<p>
På alt.sex.lamers på Dragnet sa mangeårig lamer Roland B. Lamer i en
melding til ALL at han ikke hadde noe sans for misjonærstillingen. Han
likte bedre f. eks. stillingen han nå hadde som fenriksekretær i LO
(Lamers Organisation).
<p>
På LOs (Lamers Organisation) stand på Karl Johansensgate i Oslo,
hevdet Roland B. Lamer at ved å dele ut gratis Oric-1 maskiner til de
sprøytenarkomane vil man minske deres behov for stoff og
undergrunnsmiljøavhengighet ved å substituere det med Oric og et
felleskap av RS232 venner. Det vil være et fullverdig alternativ for
de stoffavhengige, samt at det vil spare samfunnet for kriminalitet.
Oric-bussen er allerede innkjøpt, og står til lakkering og
rustfjerning på Vestli Kjøtt og Billakkering, og vil bli satt inn i
døgnpatruljer så snart som mulig. Roland kjørte deretter til sin time
hos Anonyme Oricmisbrukeres avvenningssenter på Moss.
<p>
På Dragnet stod det nylig en melding som helt klart avslørte de rykter
som man fryktet var utsatt av Forbundet av RS232, at det pågår
forhandlinger mellom LO (Lamers Organisation) og Jeff Minter
vedrørende planene om å få ham til å kode "Revenge of the mutant
Llamers" for Oric basert på Roland B. Lamers mangeårige systemdesign.
Det er Roland selv som sier dette til ALL.
<p>
Som et ledd i sin nominasjonskampanje til stillingen som daglig leder
i "Oric-1s Siste Frelsers Venner av Trancendentale Apokalyptikere" har
Roland B. Lamer i et brev til Norsk Språkråd og i en melding til ALL
på Dragnet bedyret at han vil kjempe for et forbud av bruk av ordet
"sofa" i bestemt form entall, da de fire bokstavene som former
postfikset virker støtende på nyfrelste Oric-1 og RS232 venner.
<p>
I en kronikk i VG tar Roland B. Lamer opp til debatt oppfølgeren av
hans spill "Frog-op", som var den første froskesimulatoren til Oric-1.
Det han ønsker å få utgreid er hvorvidt publikum vil reagere negativt
på skiftet av miljø i oppfølgeren "Frogner", som er planlagt å
være en froskemannsimulator heller enn en froskesimulator som enern.
<p>
I det semipornografiske ungdomsmagasinet "* og Obelix" sa nylig Roland
B. Lamer at en avtale er inngått med Nandor Hamza og Roald Øyen
vedrørende det nye gameshowet "bit for bit", som skal spilles inn i
Forbundet av RS232s lokaler på Narvesen på Gol. Ved å se på
memorymaps som avsløres bit for bit skal deltakerne gjette hvilken
maskin det stammer fra.
<p>
På førstesiden i Arbeiderbladet stod det med fete typer at
mainserveren til Dragnet på Reinfjellet brant ned til grunnen. Det
hele berodde på en misforståelse av Roland B. Lamers uttalelse
"Grunnen til Dragnets mainserver er Brann", hvor han siktet til
sportsklubben Branns sponsing av Dragnet.
<p>
I en diskusjon på Dragnet vedrørende at Oric-1 ser ut til å tape
markedsandeler til høynivå maskiner som Dragon 32, Commodore PET etc.
foreslo Bob Comaz, sysop Hobbex BBS, at man kunne iverksette tiltak
for å belyse Oric. Roland B. Lamer var raskt ute med en reply: "Hadde
det ikke vært bedre med f. eks. et solcelletak som gav energi til
enorme spotlights som kunne lyse ned på en nypolert Oric-1, istedenfor
dette 'tiltaket' som jeg ikke tror vil ha noen radierende effekt i det
hele tatt?"
<p>
Roland B. Lamer har fått seg en kremjobb på Stortinget, opplyser Bob
Comaz, sysop og soppoppdretter, i en melding til ALL på Dragnet.
Roland var visstnok ikke helt sikker på om han ville satse på noen
karriære, men jobben på stortingsrestauranten som
krem-i-kakaokopp-spruter var innholdsrik og krevende, fremholdt han
ovenfor en missunnelig Bob Comaz.
<p>
Roland B. Lamer opplyser på alt.oric.recovery.vacation på Dragnet at
han har avlyst sin planlagte kanalbåtferie til England, da det viste
seg at de ikke hadde DMA kanaler.
<p>
Til Vårt Land og på alt.farm.nordic.oric på Dragnet sier Roland B.
Lamer at han er grundig lei av bøndenes krav og mas, og ikke minst
deres dårlige geografikunnskaper. Han påpeker at grunnen til at vi
importerer kaffe til Norge er at det er vanskelig å få til å dyrke på
våre breddegrader. Han har derfor liten forståelse for at bøndene
maser om at de må få råd til å 'kjøpe kaffetraktorer som andre folk',
enda ingen andre har det.
<p>
På Dragnet påstod en person at "det er fantasi at Oric er bra". Han ble
selvfølgelig flame'et, og Roland B. Lamer sa bl. a. at "Det er ikke bare
Fanta som si at Oric er bra. Også Donaldbrus si det."
<p>
I alt.science-fiction.oric på Dragnet påstod en fyr at "man ikke
trengte å snu på flisa for å se at Oric er dårlig". Roland B. Lamer sa
seg enig i dette, og tilføyde: "Dersom du snur på Flisa og heller drar
til mainserveren på Reinfjellet, så vil du se hvor bra Oric er."
<p>
Som kjent er Roland B. Lamer systemutvikleren som driver med MS-DOS
for Oric, også kalt Septix. Det var i denne forbindelse han tok
kontakt med "Rådgivingskontoret for homofil & bifil legning". Grunnen
til hans henvendelse var problemer som oppstod ved implementasjonen av
hans geniale short-cut fil system. I stedenfor å skrive 'dir' kan du
forkorte det til bare 'd'. Da han testet ut systemet ved å skrive 'd
doom' skrev hans kjære Oric ut: "doom deleted". Han har i ettertid
beslutte å rename 'del' til 'Hells del' for å på denne måten unngå
forvekslingen av 'dir' og 'hells del', ved at man må skrive 'h' for å
slette filer.
<hr><pre>
Geir Danielsen (zaphod@nordnett.no) 08-Feb-96 01:38:44 Newsreader: Thor 2.1
"- Hva vil du, din stinkende haug med papegøyeavfall? Hold kjeft, du får meg
til å spy, din illeluktende, perverse tufs! - Jeg kom hit for en diskusjon,
men... - Bekager, dette er utskjelling. Du skal til 12 A, ved siden av. -
Beklager så mye." - Monty Python, Live at the Hollywood Bowl.
</pre><hr>
<a href="http://www.cs.uit.no/~frankrl/documents.no.html">Tilbake til HTML-files</a>.
</body></html>


