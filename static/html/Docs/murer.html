<html>
  <head>
    <title>Mureren og tønna</title>
    <link REL=STYLESHEET TYPE="text/css" HREF="../frank.css">
  </head>
  <body bgcolor="#ffffff">
  <p class=header>
    Dette er en gammel klassiker jeg tok meg friheten å skrive ned.
    Siden den gang har jeg også fått en <a href="Bricklayer.html">engelsk versjon</a>.
  </p>
  <h1 align=center>Mureren og tønna</h1>
  <h2 align=center>TIL VERNEINGENIØREN.</h2>
  <p class=text>
    Jeg vil med dette svare på din forespørsel om nærmere opplysninger
    angående punkt 3 i min skademelding. Jeg oppgir "dårlig planlegging"
    som årsak til ulykken. Du sier i ditt brev at jeg bør forklare meg 
    mer fullstendig, og jeg håper derfor at følgende detaljer vil være 
    tilstrekkelig.
  </p>
  <p class=text>
    Jeg er murer av yrke. På ulykkesdagen arbeidet jeg alene på taket
    av en fem etasjers bygning (nybygg). Da jeg var ferdig med jobben 
    oppdaget jeg at jeg hadde 200 kilo murstein til overs. I stedet for å
    bære steinen ned, bestemte jeg meg for å fire steinen ned i en tønne 
    ved hjelp av en talje som var fast i bygningens femte etasje.
  </p>
  <p class=text>
    Etter å ha sikret tauet på bakken, gikk jeg opp på taket, svingte ut 
    tønna og la steinen oppi. Så gikk jeg ned på bakken igjen og løsnet 
    tauet samtidig som jeg holdt fast for å sikre en sakte og pen nedstigning
    av de 200 kilo med stein. Som du vil se i punkt 2 i min skademelding er
    min vekt 60 kilo.
  </p>
  <p class=text>
    På grunn av overaskelsen med å plutselig bli rykket opp i lufta, mistet 
    jeg selvkontrollen - og glemte å slippe tauet. Selvfølgelig for jeg
    nokså fort opp langs bygget. I nærheten av 2. etasjen møtte jeg tønna
    som var på vei ned i en like imponerende fart. Dette forklarer kraniebruddet,
    de mindre skadene, og det brukne kragebeinet som er nevnt i skademeldingens
    del 3.
  </p>
  <p class=text>
    Bare noe forsinket fortsatte jeg min hurtige oppstigning, og stoppet ikke 
    før 2. ledds fingre på min høyre hånd satt fast i talja, som nevnt i 2.
    avsnitt i dette brevet. Heldigvis hadde jeg på dette tidspunkt gjenvunnet
    min åndsnærværelse og klarte å holde meg fast i tauet på tross av den
    pinefulle smerten jeg nå begynte å kjenne.
  </p>
  <p class=text>
    Men tønna traff bakken omtrent samtidig, og bunnen falt ut av tønna. Fri 
    for vekten av mursteinen veide tønna nå ca. 20 kilo. Jeg viser igjen
    til min vekt i andre avsnitt. Som du sikkert kan forestille deg, startet
    jeg nå en hurtig nedstigning langs bygningen. I nærheten av 2. etasje
    møtte jeg tønna som var på vei opp. Dette forklarer de to ankelbruddene,
    den brukne tanna og de alvorlige riftene på beina og underkroppen.
  </p>
  <p class=text>
    Her begynte lykken å snu seg noe, sammenstøtet med tønna så ut til å ha 
    sinket meg såpass at dette begrenset skadene da jeg falt opp i haugen
    med murstein og heldigvis brakk kun tre ryggvirvler.
  </p>
  <p class=text>
    Dessverre må jeg rapportere at da jeg lå der i smerte på mursteinhaugen,
    ute av stand til å røre på meg, ble jeg åndsfraværende og slapp tauet, 
    med den følge at tønna kom nedover i stor fart og traff meg i mursteinhaugen,
    over brystet med det resultat at ti ribbein brakk, brukket nese og 
    inntrykt kjevebein, som nevnt i skademeldingen del 4.
  </p>
  <p class=text>
    Etter denne så ulykkelige hendelse har jeg gått 90% invalid.
  </p>
  <p>
    Med Hilsen ........?
  </p>
  <hr>
  <p class=footer>
    <a href="index.no.html">Tilbake til HTMLfiles</a>
  </p>
  </body>
</html>
