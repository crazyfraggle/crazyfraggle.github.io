<html><head><title>Roland B. Lamer vender tilbake.</title>
<!-- Changed by: Frank Ronny Larsen, 16-Feb-1996 -->
</head>
<h1>Roland B. Lamer vender tilbake.</h1><hr>
Roland B. Lamer har lagt ut planene vedrørende ekspedisjonen "Over
grønlandsisen med Donaldbrus og bokstavkjeks" på sin hjemmeside på
Dragnet (også kalt borteside, da den som oftest er nede). Både Erling
Kagge og Børge Ousland har meldt avbud etter først å ha vært svært så
ivrige på å få være med. Det var da det ble kjent at det ikke skulle
gåes over isen på Nato-planker i ukesvis, men kun en kort flytur over
isen at de to ante at forskningsmidlene ville være sparsomme. "Når jeg
sier 'over' så mener jeg over!", sier en forarget Roland B. Lamer til
Dragnet Radio's reporter Bob Comaz.
<p>
Reisebyrået "Shake hands med Urbefolkningen" har gått konkurs etter en
strøm av klager. Daglig leder Roland B. Lamer sier i en kommentar til
Dragnet Radio's døgnpatruljerende reporter, Bob Comaz, at
hendelsesforløpet er meget beklagelig og ikke minst skuffende.
"Hvorfor skal folk til indianere og eskimoer? Det er jo en
kjensgjerning at klokkene stammer fra Sveits, så at de klager på at
alle reisene er til Sveits er meg uforståelig."
<p>
Roland B. Lamer sier i en melding til ALL på Dragnet at han i forrige
uke gav en pøbelunge en lærepenge. Først fikk han ris. Dette klaget
vedkommende pøbel på, og Roland gav etter og gav ham også lærepenger
til en lærebok. Men Roland sier etterpå i en reply til Bob Comaz at
det var smålig av pøbelen å klage på at han ikke fikk karri på risen.
<p>
Berta Lois, Roland B. Lamers forhåpentligvis bedre halvdel i
fremtiden, bad ham fikse på sveisen. På spørsmål om hvor, svarte Berta
Lois at hun selvsagt mener på hodet. Det er Roland B. Lamer som selv
sier dette til Bob Comaz fra sykesengen etter en forferdelig
sveiseulykke. Bildene kommer i neste ukes utgave av Se og Hør under
vignetten "Ukens Blinkskudd".
<p>
Roland B. Lamer har skrevet en personlig anmeldelse til Bill Clinton
etter at han igår kom over en WEBside som han mener bryter det nye
sensurvedtaket i USA som forbyr uanstendigheter og bannord. Han sikter
da til http://www.ww2.com/~w/ww2/airplanes.html som innehar ordet
"Fokker" i en ellers så anstednig flyomtale.
<p>
Roland B. Lamer sa under en opphetet debatt i en badstue på et
offentlig svømmebasseng at den pågående heksejakten på nettet vil være
fånyttes. Han sikter da til at det allerede er stadfestet at nettet er
en heksegryte. Det Roland så spør om er hvor mange ganger selve heksen
befinner seg oppi sin egen gryte? "Sjelden" er svaret han selv gir til
Bob Comaz som han såvidt skimtet gjennom dampen der han fylte vann på
ovnen.
<hr>
<pre>Geir Danielsen (zaphod@nordnett.no) 15-Feb-96 18:28:36 Newsreader: Thor 2.1
"Covered in sinners and dripping with gilt. Making you money from slime and
from filth" BE QUICK OR BE DEAD.(Iron Maiden, Fear of The Dark)
</pre>
<hr>
<a href="http://www.cs.uit.no/~frankrl/documents.no.html">Tilbake til HTML-files</a>.
</body></html>


