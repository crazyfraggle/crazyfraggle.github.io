<html><head><title>Roland B. Lamer bites the dust.</title>
<!-- Changed by: Frank Ronny Larsen,  8-Feb-1996 -->
</head><body>
<h1>Roland B. Lamer bites the dust.</h1><hr>
Da Dragnet har vært nede i et par timer, grunnet harddisk crash på
mainserveren på Reinfjellet, har en gammel melding til ALL blitt sendt
ut. Den er fra Roland B. Lamer, og spør etter Minesweeper kloner til
Oric. Denne meldingen er som sagt foreldet, og Roland påpeker at han
nå har fått tak i en nesten bugfri versjon. Han kodet den selv.
<p>
Nyhet for Oric-1, Sinclair ZX-81, Spectravideo, Laser 2000, VIC-20 og
BBC brukere: Fra Dragnet kan du nå downloade shareware versjonen av
"Lotus Turbo Esprit Notes", det eneste programmet du trenger på
kontoret. Kombinert bilspill og database. Holder rede på lunsjavtaler
såvel som highscores, sier en fornøyd koder, Roland B. Lamer.
<p>
Roland B. Lamer har nylig uttalt, i en melding adressert til ALL på
Dragnet, på spørsmål om når Oric vil få multitasking, at "Oric har
alltid hatt multitasting."<br>
En person (som ikke var Oric-eier) påpekte derpå at det var spurt om
multitasking, det å kunne kjøre flere programmer samtidig. Roland
beroliget den ulmende forvirringen som da oppstod blant brukerne av
Dragnet ved å poengtere at Oric alltid har hatt mulighet til det.
"Problemet", innrømte Roland, "var dersom du bare hadde en monitor. Da
måtte du operere i blinde på den ene Oricen, mens du hadde den andre
tilkoblet monitoren."<br>
Bob Comaz, sysop på Hobbex BBS, reply'et på denne meldingen, og
påpekte at det hos Narvesen på Fagernes var å få kjøpt en switchboks
som automatisk trace'et tastetrykk og switchet til den Oricen hvis
tastatur var aktivt. Flere illsinte Oriceiere svarte på dette, og
krevde strakstiltak for å få produsert en switchboks som switchet
etter Joystick-movement istedenfor tastatur.
<p>
Det var Vegar Beid på informasjonsmotorveien som spurte om når Doom
vil bli utgitt til Oric. Roland B. Lamer syntes dette var et viktig
spørsmål, og siden han hadde svaret gjorde han likegodt mottakeren om
til ALL på reply'en. "Doom er nesten ferdigkodet. Betaversjonen har en
hel level som fungerer nesten helt bugfritt! Jeg har selv sett det,
siden det er jeg som har kodet det. Det vil feature'e state-of-the-art
ASCII grafikk, med monstrene tegnet av Bob Comaz i Deluxe Pain VI for
Sinclair QL, som portes over til Oric."
<p>
Den overraskede politimannen fra UP godtok ikke Roland B. Lamers
forslag forleden, da han ble tatt i sin gule Opel Kadett i 142 km/t
gjennom Otta sentrum. Han skulle nå åpningsseremonien i
norgesmesterskapet i Summer Games på Fagernes, men måtte sitte på med
Bob Comaz resten av veien, da UP mannen ikke godtok å få et gammelt ISA
Cirrus Logic skjermkort istedenfor førerkortet.
<p>
Det var på "Data '95" messen på Sjølyst Roland B. Lamer først lanserte
planene om å lage en klon av klassikeren fra Commodore 64, "Bruce Lee"
for Oric-1. Det var ikke før han hadde en nesten bugfri versjon klar
at han fikk vite at det var visse legalitetsproblemer knyttet til
navnet. Men Roland, som rådførte seg hos sysop på Hobbex BBS, support
BBS for Dragnet, Bob Comaz, greide brasene, kun for å tilfredstille et
sultent Oric publikum. Ved å rename'e spillet til Donaldbrus UfatteLee
snodde han seg ut av advokatenes edderkoppnett. (Advokatenes
edderkoppnett har WWW adresse http://l.a.law.net/lawyers/spiderweb.html)
<p>
Roland sendte nylig inn en klage på det nye Lydblåser 16 bits
lydkortet han hadde kjøpt via Narvesen på Karl Johansgate.
Brukermanualen som omhandlet hvordan man satte de 16 bitene sammen til
ett kort var nemlig på Cantonesisk.
<p>
Roland B. Lamer, som i forrige nummer av Oric User skrev review'en av
"Dorull Craw" har søkt profesjonell hjelp for å kvitte seg med de
værste dyslektiske problemene sine. "Hvor er kråkene? Hvor er
dorullene? Alt jeg ser er et tegneprogram! Skal brukeren kanskje måtte
tegne dem selv?", er de nøyaktige ord Roland førte ut av sin kulepenn,
(Matriseskriveren hadde "Paper out Error") hvorpå koderen av "Corell
Draw for Oric", Bob Comaz, gav ham en kraftig ørefik.
<p>
På en lapp som ble funnet på Majorstua på Oslos værste vestkant, stod
det at Roland B. Lamer, formann i Forbundet av RS232, har foreslått et
forbud mot bruk av 16550 UARTer, da disse er til sjenanse for
majoriteten av Oric/Sinclair QL/VIC 20 etc. brukere som ikke har denne
muligheten til highspeed overføringer. Denne lappen var en kladd av en
melding som skulle ha blitt sendt til ALL på Dragnet, men som Roland
mistet da han åpnet en flaske Donaldbrus rett etter finalen i NM i
Donkey Kong i NRK P1.
<p>
I går leste Jon Gelius i Dagsrevyen opp: "Dragnet er oppe igjen, etter
harddisk crashet på mainserveren på Reinfjellet igår. Roland B. Lamer,
som egenhendig filte til et VL kontrollerkort med 16550 UART FIFO,
2 serielle porter, 1 parallell og 1 gameport til å passe i ISA slot,
innrømmer at det hadde vært lurere å bytte kortet til ISA hos
forhandleren. Det er Roland B. Lamer som sier dette i en pressemeldig
til NTB." På kveldsnytt ble det av Einar Lunde gjordt oppmerksom på at
meldingen var ment å skulle være til ALL på Dragnet, og ikke til NTB.
<p>
I en annonse under "Kunngjøringer" i Aftenposten, stod det å lese:
"Dette er IKKE ment som en melding på Dragnet, da Bob Comaz'
snøscooter har motorstopp som umuliggjør transport til Reinfjellet for
å gjøre daglig vedlikehold av Dragnets mainserver, som har fått
harddisk crash. Dragnet vil være oppe igjen så snart Bob Comaz mottar
tennplugger fra Narvesen på Gol. Signert: Roland B. Lamer". Meldingen
dukket opp på Dragnet, til ALL, tre dager senere.
<hr>
<pre>
Geir Danielsen (zaphod@nordnett.no) 08-Feb-96 01:36:12 Newsreader: Thor 2.1
"Attempts have been made to distinguish between 'real' religions entitled to
immunities and 'cults'. This can't be done, short of establishing a state
religion.... which is a cure worse than the desease." Robert A. Heinlein.
</pre><hr>
<a href="http://www.cs.uit.no/~frankrl/documents.no.html">Tilbake til HTML-files</a>.
</body></html>


