<html>
  <head>
    <title>Viktor Vektor og de gale grenseverdiene</title>
    <link REL=STYLESHEET TYPE="text/css" HREF="../frank.css">
  </head>
  <body bgcolor="#ffffff">
    <h1 align=center>Viktor Vektor</h1>
    <h3 align=center>og de gale grenseverdiene</h3>
    <p class=text>
      Det var en nydelig morgen i koordinatsystemet. Små brudne
      brøker kom dalende ned fra himmelparabelen, og fornøyd gakking
      lød fra subtrahendene som lå og ruget på ellipsoidene sine.
      Viktor hadde startet dagen med en god kopp koeffisientfri
      kaffe, og nå parallellforskjøv han seg bortover linjestykket.
      Han følte han hadde en høy potens i dag, og var derfor positiv
      og glad. Øynene hans var festet på solen som var strengt
      voksende over x-aksen, og han så derfor ikke kvadratroten før
      han snublet i den. Men i selvsamme øyeblikk som han forlot
      vertikalen, suste en sylskarp ekvivalenspil gjennom luften
      like over vendepunktet hans.
    </p>
    <p class=text>
      - Jøss, det var nære, tenkte Viktor. Men hvem hadde skutt
      den pila? Han fikk en assymetrisk følelse av at noe var galt.
      Han løftet blikket, og stirret rett inn i parantesene på et
      polynomuttrykk! Han ble så redd at han skalv helt ned i
      grunntallet, og før han visste ordet av det var han derivert.
    </p>
    <p class=text>
      Heldigvis for Viktor kom Vera Vinkel innom
      definisjonsmengden litt senere på dagen. Hun så ham ligge der
      som en annen nullvektor, så hun integrerte ham igjen. Viktor
      smilte da han oppdaget hvem som hadde reddet han. Han hadde
      nemlig sansen for Veras proporsjonaliteter, og han kjente at
      han var opphøyd i uendelig i henne. Stigningstallet til
      omdreiningslegemet hans økte.
    </p>
    <p class=text>
      - Hvem har gjort dette? spurte Vera bekymret.</p>
    <p class=text>
      - Polynomuttrykkene! De numeriske forbryterne!</p>
    <p class=text>
      - Men ble ikke de dømt til kontinuerlig straffarbeide i
      polar form?</p>
    <p class=text>
      - Nei, ingen har klart å induksjonsbevise noe ennå. Men
      noen må ha løst dem ut!
    </p>
    <p class=text>
      De satte opp et fortegnsskjema og drøftet situasjonen.</p>
    <p class=text>
      - Dette må være de gale grenseverdienes verk! utbrøt de
      plutselig i union. Sinnet og hevnlysten steg opp i Viktor.</p>
    <p class=text>
      - Jeg skal delbrøksoppspalte dem med noen raske
      kjeglesnitt! ropte han forbannet. Vera ble så imponert over
      Viktor at hun skalv i vinkelbena.</p>
    <p class=text>
      - Kom, Vera, så drar vi og leter etter dem!
    </p>

    <ul>
      <li>Vil Viktor og Vera endelig bli ekvivalente? Eller tar Viktor 
        konsekvensen av sin homogene legning?
      <li>Vil legen fortelle Viktor at han er positiv, siden den forrige
        kardioiden han brukte ikke var kontinuerlig?
      <li>Eller vil rett og slett den relative hyppigheten av 
        andregradshyperbolicussubtraksjoner divergere som en
	imaginærlogaritmisk ulikhet i ortogonalplanet?
    </ul>
    <p class=text>
      Alt dette og mere til får du løsningsmengden på i neste
      episode av "Viktor Vektor og de gale grenseverdiene!"
    </p>
    <hr>
    <p class=footer>
      Takket v&aelig;re Lars Weydahl har jeg n&aring; f&aring; navnet
      til forfatteren av Viktor Vektor fortellingene, nemlig Eskil Åsmul,
      student ved NTNU. Bes&oslash;k <a href="http://www.ifi.ntnu.no/~eskil/">hans hjemmeside</a>
      for flere historier.<br>
      <a href="index.no.html">Tilbake til HTMLfiles</a>
    </p>
  </body>
</html>

