<html>
  <head>
    <title>Tilfeldigheter</title>
    <link REL=STYLESHEET TYPE="text/css" HREF="../frank.css">
  </head>
  <body bgcolor="#ffffff">
    <h1 align=center>Tilfeldigheter</h1>

    <pre>
<b>From:</b> <font color="#808000">kai@sun1.hih.mil.no (Kai Magne Mauseth)</font>
<b>Newsgroups:</b> <font color="#808000">no.vitser</font>
<b>Subject:</b> <font color="#808000" size="+2">Tilfeldigheter....</font>
</pre>

<p>
I Trøndelag er det mange fine lakseelver, og følgende skjedde i en av 
dem: </p>
<p class=text>Det var ei humle som surra over vannskorpa. Og i elva, to meter nedenfor, 
var det en laks. Og laksen så denne humla, og tenkte at hvis den flytter 
seg to meter nedover, så hopper jeg opp og tar den, for det var ei feit 
og fin humle. Den ville han ha.</p>
<p class=text>Men, ved elvebredden sto det en bjørn, for det er mange bjørner i 
Trøndelag. Bjørnen så laksen som var i elva, og tenkte at den hadde vært 
god å fått tak i. Han så også humla, og hvis bare den kunne flytte seg to 
meter nedover, så ville laksen hoppe opp, og så kunne bjørnen ta laksen, 
og spise seg mett.</p>
<p class=text>Men, litt oppi skråninga satt det en jeger og spiste ei brødskive med 
geitost. Og han så bjørnen, men den sto litt skjult bak et tre, sånn at 
han ikke kunne skyte den. Men han så også humla og laksen, og tenkte at 
hvis humla flytta seg to meter nedover, så ville laksen hoppe opp og ta 
humla, bjørnen ville flytte seg fram og ta laksen, og da kunne jegeren 
skyte bjørnen.</p>
<p class=text>Men, litt lenger oppi skråninga satt det ei mus under rota på et tre, og 
hun så brødskiva med geitost til jegeren, og tenkte at den hadde hun lyst 
på. Musa så også humla og bjørnen og jegeren, og tenkte at hvis humla 
flytta seg to meter nedover, så ville laksen hoppe opp og ta humla, 
bjørnen ville ta laksen, jegeren ville slippe brødskiva for å skyte 
bjørnen, og da kunne musa ta brødskiva.</p>
<p class=text>Men, enda litt lenger oppi denne skråninga satt det en katt, og katten så 
musa som satt under rota, men ville ikke klare å få tak i den før den 
gjemte seg. Katten så også humla og laksen og bjørnen og jegeren, og så 
at hvis humla flytta seg to meter nedover, ville laksen hoppe opp og ta 
humla, bjørnen ville ta laksen, jegeren ville skyte bjørnen, musa ville 
springe fram og ta brødskiva, og da kunne katten ta musa og spise seg 
mett på den.</p>
<p class=text>Og mens de ventet, så flytta humla seg to meter nedover.
Laksen hoppa opp og tok humla, bjørnen sprang fram og tok laksen, jegeren 
la fra seg brødskiva og skjøt bjørnen, musa sprang fram for å ta 
brødskiva, men snublet i noen kvister, og trilla helt ned og uti elva.</p>

<p>Og moralen blir da:<br>
Det skal til veldig mange tilfeldigheter før du får ei blaut mus!!!!</P>
<hr>
<p class=footer>
<a href="index.no.html">Tilbake til HTMLfiles</a>
</p>
</body></html>

