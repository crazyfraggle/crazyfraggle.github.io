<html><head><title>Roland B. Lamer rises from the grave.</title>
<!-- Changed by: Frank Ronny Larsen,  8-Feb-1996 -->
</head>
<body>
<h1>Roland B. Lamer rises from the grave.</h1><hr>
Under et opphold på kongressen "Forskjellig forskjellsbehandling
for skjell" på Beitostølen Landskapshotell (med fri feiekost for
pensjonister) sist lørdag opplyste Roland B. Lamer at han aktet å
anmelde alle systemer som tilbød brukerne shell. Dette da han har
patenten på "Blåshell for Oric" (som egentlig er "Sneglehus v2.3", men
ble rename'et da Bill Gates hadde patent på dette navnet fra før).
<p>
- "Hvordan vil du bokstavelig karakterisere Oric-1?", spurte den
inngående uinteresserte dog famlende journalisten fra "Oric User"
Roland B. Lamer etter seminaret "Diskettstasjonen: Et nyttig
hjelpemiddel, eller kun en kilde til bråk?" på Oslo Pizza Hotell,
hvorpå Roland svarte at "man tar en bokstav av gangen, setter dem i
riktig rekkefølge, og vips har man det. Det er lurt å gjøre det med
det samme man har åpnet pakken, for bokstavkjeks forsvinner fort i
sultne munner sammen med store slurker Donaldbrus!"
<p>
En revolusjonerende melding som Roland B. Lamer crosspostet fra
Dragnet til alt.tøft.stilig.rått og alt.er.bare.rævva forkynner at
verdens 2. krig fant sted langt tidligere enn tidligere antatt. Etter
Rolands statistiske beregninger foretatt i "Stalin for Oric" under
StratOS/2 for Oric viser at den fant sted for flere millioner år
siden, like etter at de første amøbene ble skapt, og kun få sekunder
etter verdens 1. krig. Bob Comaz hevder at dette kun stadfester
*jordas* 2. krig, da det ikke finnes statistiske data for andre
planeter og galakser i verdensrommet.
<p>
Etter en TV-kveld hvor Vår Staude erklærte at våren var kommet, Einar
Lunde forklarte at Lundefuglene hadde hekketid, Claus Wiese sang viser
sammen med Lillebjørn Nilsen, Pål T. Jørgensen skjøt med
Krag-Jørgensen gevær, Gro Harlem Brundtland besøkte Harlem i New York,
Gunvor Hals fikk halsbetennelse, Per Ståle Lønning fikk utbetalt
lønning, Lisbeth Skei ble forært en teskjei, Knut Buen spilte under
regnbuen og Seinfeld gikk seint skrev Roland B. Lamer en melding på
Dragnet som informerte at han hadde kjøpt en Roland-synth.
<p>
Roland B. Lamer har fått sin egen spalte i "Oric User today, Oric User
Tomorrow", nemlig den svært så prestisjetunge såkalte Lammerull spalten
(intern slang for "Lamer URL's" som er det egentlige navnet.) I første
omgang presenterer Roland publikum for bl.a.
http://www.towerpeck.no/spill/oric/VR/tetris/pris.html som inneholder
en hypertekst med priser for hvor mye Tetris i VR for Oric ville ha
kostet dersom det hadde vært gjennomførbart. Han ber også leserne på
det kraftigste sjekke ut
http://www.peletoast.no/pub/spacebar/nattklubb/øl/vin/brennevin/oric
/sodomi/undertags.html som inneholder (i hypertekst!!) underskriftene
fra en underskriftskampanje Roland satte igang gjennom en melding på
Dragnet til ALL, som skal få Gud eller noen andre kompetente til å
gjøre det mulig å få en VR utgave av Tetris for Oric.
<p>
Roland B. Lamer advarer befolkningen mot tyvradder. Tyver har nemlig
stjålet en diskett med kopierte spill fra Rolands penal mens han
intetanende kjøpte en pølse med brød, sennep, valmuefrø, potetsalat,
hodekål og hår tilhørende kioskdama på rutebilstasjonen. Spillene var
ikke så nøye, men labelen var custom made på et finsk trykkeri og
hadde bilde av en Oric under skyfri himmel. Roland har utlovet dusør
på tre bokstavkjeks (såfremt han har fler igjen).
<p>
En enorm flamewar ble igangsatt av Roland B. Lamer etter at en bruker
postet en melding (til ALL) som påstod at DAT hadde bedre kvalitet enn
vanlige musikkasetter. Roland proklamerte at han hadde bevist at dette
ikke var korrekt. Han hadde nemlig egenhendig spilt av en fil han fant
på en diskett med kopierte spill som het "dit.dat" og det var iflg.
Roland bare skurr og ulyder, noe som ikke kunne måle seg med hans Sony
Kasettplayerstation.
<p>
Pressetalsteljarmann i OL (Online Lamers), Roland B. Lamer, sier i et
åpent brev til Torbjørn Jagland, også postet på Dragnet til ALL, at
han mener "Pek og klikk" metodene må forbys. Dette da det er stygt å
peke, i tillegg til at når det gjøres i klikker så fremtoner det seg
som soleklar mobbing.
<hr>
Geir Danielsen (zaphod@nordnett.no) 08-Feb-96 01:46:22 Newsreader: Thor 2.1
"The chief enemy of creativity is 'good taste'." - Pablo Picasso.
</pre><hr>
<a href="http://www.cs.uit.no/~frankrl/documents.no.html">Tilbake til HTML-files</a>.
</body></html>


