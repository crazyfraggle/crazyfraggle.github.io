<html><head><title>Roland B Lamer</title>
<!-- Changed by: Frank Ronny Larsen,  6-Feb-1996 -->
</head>
<body>
<h1>Roland B Lamer</h1>
<hr>
I et åpent brev til justisminister Grete Faremo, også postet til ALL
på Dragnet, spør Roland B. Lamer om hvilke flags i cpu-registrene som
skal settes ved offisielle flaggdager, og om det er mulig å presisere
om Negative flagget skal være på eller av, det samme for Stack
overflow flagget etc.
<p>
Roland B. Lamer nekter å betale skatt. Grunnen skal være at
likningsvesenet ikke har kunnet levere skattekortet i Vesa Localbus,
som er den eneste sloten han har på sin ombygde Oric-1.
<p>
"Tales from the Crypt" av Roland B. Lamer er nå å få tak i hos
Narvesen på Fagernes i hardcover. Den inneholder Rolands forsøk på å
dekryptere PGP kodete meldinger på Dragnet, med ofte humoristisk
resultat. Boken inneholder også appendix med grundig gjennomgang av
metoder å dekode forskjellige typer kodede meldinger uten dekoder på.
Tips om hvordan drive real-time høytlesning fra kryptede meldinger er
også en lærerik del som denne spennende bestselgeren tar grundig for
seg.
<p>
Da en ekstatisk filatelist på Dragnet spurte om hvilken tosk det var
som hadde sendt ham et brev med et frimerke fra 1894 på, svarte Roland
B. Lamer at det var ham. Han haddde via Dragnets "Torget" konferanse,
som han sterkt anbefaler også andre å bruke, fått kjøpe en billig
gråtone håndscanner, som ble solgt av Bob Comaz som bor rett over
gaten til Roland. Dermed har han fått scannet inn hele frimerke-
samlingen sin slik at han endelig kan bruke alle frimerkene til det
de var ment for da de ble laget. Eneste problemet var at han måtte
bruke A6 konvolutter for å få plass til 350 ettøres frimerker.
<p>
Roland B. Lamer føler seg lurt, og har klaget forholdet inn til
forbrukerombudet. Han sikter da til et mannfolkblad han kjøpte for
bruk til innscanning/uuencode'ing/uploading til alt.dragman på
Dragnet. Bladet inneholdt ikke et eneste bilde av mannfolk.
<p>
På Hobbex BBS, Dragnet support BBS, skrev Bob Comaz en melding hvor
han avslørte at Roland B. Lamer var blitt snytt igjen. Etter flere års
opp-psyching, forberedelser, oppbacking av Oric venner og et bad i
clearasil motet han seg opp til å be sin store flamme, Berta Loise, ut
på kino for å se "Motorsagmannen voldtar uskyldige småbarn II". Det
som overrasket både Roland og resten av RS232 gjengen var at hun sa
ja. Men etter sol kommer haglbyger: Grunnet harddisk crash hadde
konferansene på Dragnet blitt resatt i Rolands offline reader,
"Thorhild for Oric", og han fikk en kjempegrabb helt tilbake fra
1982, da Dragnet ble startet. Han rakk ikke å lese gjennom alle
meldingene før klokka 2 på natten tre dager etter at han skulle ha
møtt Berta Loise.
<p>
Under "Dagens Lederstillinger" i Aftenposten kunne man lese en
annonse som egentlig skulle vært postet på Dragnet til ALL. Der stod
det at Roland B. Lamers postordrefirma "Oric by E-mail" var konkurs.
Grunnen var at Roland mistet Dragnet aksessen etter en krangel med
sysop Bob Comaz, Hobbex BBS, vedrørende hvilken maskin som var best
egnet til videoredigering av Oric-1 og ZX-81.
<p>
På seminaret "Centronics: En velsignelse eller et samfunnsproblem?"
holdt på RS232 vennenes landskongress i regi av LO (Lamers
Organisation) på Beitostølen i desember sa Fenriksekretær Roland B.
Lamer etter avslutningsseremonien i NM i Tetris at han har besluttet å
tillate pinsevenner å søke medlamerskap i LO. Betingelsen er at de kun
samler på pins av Oric-1, Laser 2000, Vic 20, Zx-80/81, Sinclair
Spectrum 48, Sinclair QL, Tiki-100, Commodore 16/Pluss 4/PET, BBC,
Spectravideo, Nintendo og Gameboy.
<p>
Etter en større middag med påfølgende dessert på Theatercafeen måtte
Roland B. Lamer og Bob Comaz ta oppvasken, da det viste seg at de ikke
tok 3com PCI Twisted Pair nettverkskort.
<p>
Med støtte fra Norsk Sanntidsmuseum, Forbundet av RS232 og Cato Zahlo
Pedersen skal Roland B. Lamer iverksette forskningsprosjektet som skal
avdekke om det er en sammenheng mellom utstrakt sniffing av Zalo og
bruk av Oric-1. Det er de stadig økende tilfellene av Zalo-masochisme
som er utløsende faktor for at dette prosjektet igangsettes allerede
neste onsdag, etter barne-TV, sier en engasjert Roland B. Lamer til
Bob Comaz, Hobbex BBS.
<p>
Den omfattende Airbus skandalen ser ikke ut til å ta slutt. Roland B.
Lamer måtte i natt sparke sin egen bror Moland B. Lamer fra sin
stilling som Central Processing Unit memorybanksjef i Forbundet av
RS232 etter avsløringene om at han gjennom sin tidligere stilling som
regnskapdranker i Norsk Sko A/S hadde sikret seg hemmelige CPU
oppgraderingsavtaler for Airbus hovedkortet han kjøpte.
<p>
Etter pålegg fra Gilde, har Roland B. Lamer bestemt seg for å gå over
til pålegg fra Stabburet, sier han i en melding til Pål Eggum på
Dragnet.
<hr>
<pre>
Geir Danielsen (zaphod@nordnett.no) 05-Feb-96 18:05:06 Newsreader: Thor 2.1
"Exterminate all rational thought." - William S. Burroughs, Naked Lunch.
</pre>
<hr>
<a href="http://www.cs.uit.no/~frankrl/documents.no.html">Tilbake til HTML-files</a>.
</body></html>
