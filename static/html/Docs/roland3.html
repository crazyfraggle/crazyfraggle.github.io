<html><head><title>The Return Of Roland B. Lamer</title>
<!-- Changed by: Frank Ronny Larsen,  6-Feb-1996 -->
</head>
<body>
<h1>The Return Of Roland B. Lamer</h1>
<hr>
På comp.sys.poke.gosub på Dragnet forteller Roland B. Lamer i et
lengre innlegg at han akter å saksøke Kaptein Sabeltann. Dette da han
har lest i Oric User at det er ulovlig å drive piratvirksomhet.
<p>
Da det dukket opp innbetalingsgiroblanketter for "Roland B. Lamers
minnefond" i posten i de hundre hjem, ble svært mange nervøse og
forhørte seg både til ALL på Dragnet og til Bob Comaz, sysop på
Dragnets support BBS, Hobbex. Han kunne berolige dem med å si at
Roland var i live, fysisk. Minnefondet hadde Roland selv startet for
å få råd til mere minne til sin Oric-1. Dette for å kunne kjøre
"Norton Pacman" som macro i "Excel for Oric".
<p>
Fra usikre kilder i lamermiljøet ryktes det at Roland B. Lamer har
sendt et brev til forfatteren Stephen King med spørsmål om King er
flink i C programmering. Dette da King stadig skriver om Maine() i
bøkene sine.
<p>
Etter at det ble avslørt at det fantes JPG bilder av jenteundertøy med
bremsespor og menstruasjonsflekker på Hobbex BBS ble det påpekt at
sysop har redaktøransvar over det som tilbys fra BBSen. Roland B.
Lamer mente på sin side at Bob Comaz ikke kunne lastes, da han selv
mente at han var en mye reddere aktør enn det Bob var, som hadde turt
å la slikt materiale ligge på basen.
<p>
Det nye motherboardet med Intels Neptun chipset fungerer ikke. Roland
B. Lamer opplyser til en fyr han traff på gata at det derimot kan
brukes som nøkkeltavle. Han har tenkt å relansere motherboardet som
keyboard innen utgangen av neste måned.
<p>
Den internasjonale Ludo mesteren Roland B. Lamer vurderer å gå over
til spillet sjakkt, men har hørt noen referere til det som
søppelsjakkt, så han er litt i villrådet, og ber om hjelp fra
medlamere rundt om.
<p>
Roland B. Lamer sa i en tale under copy-partyet "Ludo all night long",
som gikk av stabelen ved oppbevaringsboksene på Oslo S, at han er
meget skuffet over at det ikke er te servering på T-banen.
<hr>
<pre>
Geir Danielsen (zaphod@nordnett.no) 05-Feb-96 18:15:48 Newsreader: Thor 2.1
"Life has no plot" - Jim Jarmusch.
</pre>
<hr>
<a href="http://www.cs.uit.no/~frankrl/documents.no.html">Tilbake til HTML-files</a>.
</body></html>
