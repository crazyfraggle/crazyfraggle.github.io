<html><head><title>Roland B Lamer strikes back.</title>
<!-- Changed by: Frank Ronny Larsen,  6-Feb-1996 -->
</head>
<body>
<h1>Roland B Lamer strikes back.</h1>
<hr>
Under Norgesmesterskapet i hekling avholdt på Sentrum Scene i Oslo
oppstod det håndgemeng og trusler med særdeles spisse gjenstander
etter Rolands B. Lamers debattinnlegg "Strikkepinnens fordeler fremfor
abortpillen". Ludvig Nessa ble anholdt av politiet for å ha forsøkt å
tvangsabortere et foster hos en gravid deltaker, men ble frikjent da
det viste seg at han ikke var klar over at noen hadde stappet en
strikkepinne i skjegget hans.
<p>
AidsHIVating lagmannsrett har idømt Roland B. Lamer 10 DoubleDensity-
disketter i mulkt for å ha overtrått lamerlovens paragraf #42: "Du skal
ikke begjære din nestes originale dataspill, men kopiere det". Dette
etter at han leverte "Mood II" tilbake til Bob Comaz uten å ha kopiert
det.
<p>
Under en visning av Vibeke Lykkedvergs tidvis seriøse
semipornografiske artfilm "Forhud" (vist som forfilm til "Hud") utbrøt
Roland B. Lamer "Ny highscore!", få sekunder før han ble tosset ut av
kinovakten så displayet på Gameboy'en knuste.
<p>
Roland B. Lamer tapte i utledende runde etter en avledende innledende
runde i VM i dart mot Dart Vader (gull) og Dart Brooks (sølv) som
begge er utdannet ved Cambridge University of Dart and Computer
Science Fiction.
<p>
Under en tale med slogan'et "Dataspill kontra administrative systemer"
holdt på årsmøtet i Gutteklubben Gray fremholdt Roland B. Lamer at
fremtidens kontorstøtteprogrammer, bl.a. hans egenutviklede
"SM Officer for Oric" pakke, vil tilby brukeren en blanding av spill
og administrativ databehandling, dette for å komme de mange årsverkene
som går bort på at arbeidstakerne sitter og spiller Doom istedenfor å
pønsje dill i Access til livs. For å starte tekstbehandlingsprogrammet
må du greie en level Pacman, og for å lagre dokumenter må du burne
igjennom en level på Outrun bl.a. Dette vil gjøre at arbeidstakeren vil
lengte etter å bli ferdig med arbeidsoppgaven slik at han/hun får spille
neste level. Genialt, var Rolands egne ord om sin egenutviklede ide.
<hr>
<pre>
Geir Danielsen (zaphod@nordnett.no) 05-Feb-96 18:13:06 Newsreader: Thor 2.1
" 'Jesus is the Telephone Repairman on the switchboard of my life', 'Happy
Mister Jesus', 'Jesus, can I come and stay at your place?' available on
/Jesus/ /is/ /my/ /buddy/ (LP, cassett and CD)" T. Pratchett/N. Gaiman.
</pre>
<hr>
<a href="http://www.cs.uit.no/~frankrl/documents.no.html">Tilbake til HTML-files</a>.
</body></html>
