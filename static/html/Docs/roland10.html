<head><title>Roland B. Lamer tar smaken i egne hender.</title>
<!-- Changed by: Frank Ronny Larsen,  9-Apr-1996 -->
</head>
<body>
<h1>Roland B. Lamer tar smaken i egne hender.</h1><hr>
<p>
Fra Rauters telegrambyrå opplyses det at det på et ekstraordinært grisemøte i
EU kom frem at oks-å mø-dre som går i kalv-in klein undertøy kan få
kugalskap. Roland B. Lamer tror imidlertid, som han skriver i en liten notis
på Dragnet til ALL, at dette representerer en liten gruppe i samfunnet, og han
antyder i tillegg at skrapesyken er et mye større problem. For bare få
minutter siden opplevde han nemlig en enslig forsørgende mor som stod foran
ham i køen på Narvesen på Fagernes og skrapte vilt og hemningsløst på diverse
lodd fra diverse helseorganisasjoner. (Hvilket undertøy hun hadde
vites ikke). Roland foreslår å legge ned disse helseorganisasjonene.
Det vil kunne være en meget effektiv stopper for denne skrapesyken som
forpester vår langstrakte nasjonalstat.</p>
<p>
Det har kommet Roland B. Lamer for øre at helseminister Gudkjeft
Enmannshærnes vil sette pasienten i sentrum. Dette mener Roland er
kortsiktig tenkning. "Dersom vi skal plassere pasientene i sentrum",
sier han til ALL, "vil det ikke bare medføre at helsekompetanse
forsvinner fra distriktene, men ", fortsetter han i .siggen, "de store
sentra som skal være et utstillingsvindu mot utenomverdenen vil
overbefolkes av invalide mennesker. Nei, ", avslutter han i caps-lock,
"spre pasientene, og la det se ut som vi er et friskt folkeslag.
Invalidekonsentrasjon i sentrum er ikke veien å gå (på krykker)!"</P>
<P>
17. mai nærmer seg. Det Roland B. Lamer ikke forstår er at denne tiden
alltid bringer en diskusjon på Dragnet hvorvidt man skal forby
Konglehuset eller ikke. Roland mener barn helt klart bør få leke med
konglehus, og at det er et positivt lekent trekk at de også tar med en
konglefamilie som kan stå på konglehuset og vinke til konglesauene og
kyrne, som kanskje til og med har konglegalskap.
</p><p>
I forbindelse med at påsken nærmer seg med kulingskritt, hevder
Roland B. Lamer å ha belegg for å kunne fremstå i et såvidt viktig
forum som Dragnet med advarsel om at HIV overføres via blod. Det er
det store salget av blodappelsiner som har fått ham til å tilkjennegi denne
advarselen til ALL.
</p>
<hr>
<pre>
--
Geir Danielsen (zaphod@nordnett.no) 02-Apr-96 18:50:26    << INFJ >>
"A MILLION NETWORK SLAVES IN AN ADVERTISING NEW AGE. I DON'T NEED A CRYSTAL
BALL TO SELL YA. YOUR CHILDREN HAVE MORE BRAINS THAN YOUR DRUG INFESTED
REMAINS. CALIFORNIA DREAMING AS THE EARTH DIES SCREAMING" Public Enema Number
One (Iron Maiden, NPFTD)
</pre>
<hr>
Tilbake til <a href="/~frankrl/documents.no.html">HTML-files</a>.
</body>
</html>