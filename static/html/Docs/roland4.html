<html><head><title>Roland B. Lamer hits the fan.</title>
<!-- Changed by: Frank Ronny Larsen,  8-Feb-1996 -->
</head>
<body>
<h1>Roland B. Lamer hits the fan.</h1><hr>
På Dragnet stod det forleden en joint message fra Roland B. Lamer og
sysop Bob Comaz om den nye Oricen som skal lanseres. "Oric-96 vil ha
et komplett nytt state-of-the-art motherboard, med innebygd
CPU-cooling. Det er kalt Snowboard, og vil benytte seg av det unike
Krypton chipsettet. Det vil ha integrert 16 fargers skjermkort, 4 bits
lydkort, 300 bauds modem, kaffetrakter og askebeger. Den leveres med
Flass Bios med Pacman som standard. (Minesweeper kan installeres
ved behov.) Desverre har Joystickport A måtte vike for å få plass til
joystickport B, men det er viktig å minne om den nye RoboJoystick, som
er i sluttfasen av predesignfasen. Den vil man kunne bruke mot det
innebygde modemet, ved å koble den til en telefon og ringe opp Oricen.
Det gir også en ekstra glede ved å kunne spille Pacman ved din Oric
hjemme mens du er på ferie i syden. Ble det highscore, eller ble du
tatt av et spøkelse? Det er alltid spennende å komme hjem fra ferie når
du har en Oric som venter!"
<p>
En melding på Dragnet, skrevet med Caps-lock på, med mottaker ALL, og
avsender Roland B. Lamer, dukket opp for et minutt siden og
proklamerte følgende: "OBS.: Det nye motherboardet Snowboard vil
likevel ikke benytte seg av 30 pins RAM, da denne RAM typen viste seg
å være upopulær blandt målgruppen, RS-232 venner. Da det ikke er plass
til 72 pins ram, vil det bli benyttet den nye 42 pins 90 ns EDO RAM.
Det er et håp om at disse RAMbrikkene vil bli satt i produksjon
snarlig, da Bob Comaz personlig dekrypterte en meldig som helt klart
sa at blue printene var så godt som ferdigtegnet."
<p>
Bob Comaz sa i en reply til en melding Roland B. Lamer skrev på
Dragnet, som bare inneholdt usammenhengende rør, at Oric-96 også vil
lanseres som en portabel modell. En bæreveske av resirkulert PVC i
pastellfarger er under produksjon, og det nye Swatch-interface'et vil
revolusjonere dagens portable datamaskinarkitektur. Dette opereres
ganske enkelt ved å koble din Oric til ditt armbåndsurs
timeviserinnstillingsknott. Klokken vil da vise deg skjermbildet i 24
bit!!! Tegnekurs for avtegning av visernes grafikkinterpretering vil
bli holdt på Narvesen på Beitostølen i forbindelse norgesmesterskapet
i Online tipping.
<p>
Roland B. Lamer informerer i en melding til Bob Comaz, sysop på
Dragnet support BBS, Hobbex, at han under et harddisk crash i går mistet
sourcen til Windows 95 for Oric han drev og kodet. Heldigvis hadde han
lagret en back-up i minnet på matriseskriveren sin, som han fikk
restore'et til en ny harddisk han i hui og hast bestilte via Narvesens
online terminal på Finnsnes.
<p>
Bob Comaz videresendte en melding som kom privat til ham, men som var
ment for ALL fra Roland B. Lamer om at den nye Oric-96 vil leveres med
headphones. De fleste tror dette er for bruk til 4 bits lydkortet som
kommer implementert på Snowboardet, men det er en typisk
nybegynnerfeil. Det er selvsagt til modemet. Du kan velge mellom
headphones i gipsavstøpning av Bill Clintons hode, eller Bill Gates.
Disse to forskjellene på de to modellene har på folkemunne blitt kalt
Oric-96 Bill 1 og Bill 2. Obs: Av de Billene er det stor
prisforskjell, og for en lavbudsjetts Oric anbefales det å kjøpe
modellen med Bill Clinton Headphone, siden Bill Gates er mye dyrere.
<p>
Roland B. Lamer antydet i en melding adressert til seg selv, men etter
hva Bob Comaz irettesa i den påfølgende meldingen var den ment å
skulle være til ALL, at den nye Oric-96 vil kjøre operativsystemet
Septix. Oppå dette vil det legges Windows95 for Oric (nesten
ferdigkodet av Roland selv) som har den unike featuren at den for å
spare minne kjører diskswapping. Ikke noe nytt sier mange, men det nye
er at det også vil spare harddiskplass, og swapper derfor til
disketter. Det anbefales å til enhver tid ha 50 disketter liggende
klar, ferdigformatert til Septixformat.
<p>
Steve O'Gstøl fra skottland postet en melding på Dragnet som etter
nærmere ettersyn viste seg å være en melding Roland av en eller grunn
hadde sendt til Steve istedenfor ALL. I denne meldingen konkretiserte
Roland de tiltak han mente Oric eierne måtte stå i bresjen for for å
sikre landets fengsle. Han siktet da til fjerningen av Escape tasten
på den nye Oric-96 modellen.
<p>
Etter gårdagens Greenpeaceaksjon mot Dragnets mainserver på Reinfjellet
har Roland B. Lamer i et åpent brev til Oric Norge foreslått at den nye
Oric-96 bør komme i grønn farge, og ikke rosa som planlagt.
<p>
I alt.philosophy.nintendo.joysticks.literature.cd-rom ble det spurt om
når man kan vente seg å kunne lese om Shakespeare på CD-ROM på Oric. Få
sekunder etterpå reply'et Roland B. Lamer, som satt og uuencode'et jpg
bilder av den nye Oric-96 designen for å uploade til Dragnet. "Jeg
håper Oric vil bli spart for slikt. Jeg kjenner ikke til denne Sheik
Spir, men jeg vet at slike sheiker har harem og tusenvis av fattige
tjenere og masse oljepenger som de ikke deler med noen andre enn seg
selv. Derfor vil jeg egenhendig fraråde alle å kjøpe
multimediamaskiner som støtter slike fascister og deres verker."
<p>
En melding fra Roland B. Lamer til Al Gore omhandlet et mye
omdiskutert spørsmål på Dragnet, nemlig hvordan den integrerte CPU
cooler funksjonen på Snowboardet på Oric-96 vil fungere. Rundt de
varmeutviklende mikroprossessorene er det plassert varmepumper som
suger ut varmen og fører den til en varmluftsturbin ved CPUen som
omdanner varmen til elektrisitet som benyttes til å drive de såkalte
snøkanonene. Det er små reverserte støvsugere som blåser kaldluft på
CPUen. I ettertid viste det seg at det ikke var Al Gore som skulle ha
denne meldingen, men ALL. Feilen er rettet opp av sysop Bob Comaz,
Hobbex BBS.
<p>
På alt.sinclair.comm.utilities.gameboy på Dragnet skrev Roland B.
Lamer en melding som benektet at den nye Oric-96 vil ha PCMCIA
interface. "Gammel teknologi!", sa en spottende Roland, "Oric-96s
revolusjonerende PCMKGB tar også VISA, Mastercard og American
Express."
<p>
Under en hard match Frantic Freddy røpet Roland B. Lamer ovenfor
Bob Comaz, som videreformidlet budskapet til ALL på Dragnet, at han
hadde sendt inn et forslag til Oric Norge om at de vedrørende
produksjonen av den nye Oric-96 måtte inngå et samarbeid med RFSU for
å beskytte Oricen mot uønsket gravitasjon. Roland har nemlig
kortsluttet sin kraftig ombygde Oric-1 med Donaldbrus flere ganger, og
en gang han gjorde rent mellom tastene greide han å fylle en hel boks
med bokstavkjekssmuler.
<p>
I en message til ALL på Dragnet advarer Roland B. Lamer mot et nytt
Trojan. Han er som kjent systemansvarlig for utviklingen av "Windows 95
for Oric-96", og var ivrig da han fant en fil som het Win95.zip på
piratbasen Arbeidsmarkedsetatens grønne linje. Dette gjorde ikke annet
enn å fremsi den kryptiske beskjeden "Insert disk #1". For det første
hadde han ikke disketter, og for det andre hadde han solgt
diskettstasjonen (til Bob Comaz over gaten). Roland advarer derfor mot
hackeren som kaller seg Bill Gates og gruppen som lød navnet Micro
Soft. Bob Comaz mente at denne gruppen burde utestenges fra
demokonkurranser såvel som offisielle Minesweeper stevner.
<p>
Som kjent vil Oric-96 benytte seg av Krypton motherboardet Snowboard.
I en melding på Dragnet (til ALL), bevitner Roland B. Lamer at det
ikke vil være snakk om motherboard, men fatherboard. CPUer blir ofte
defekt ved at bein bøyes/brytes av. Derfor innfører Oric nå et board
med pinner på boardet, og hunplugger i CPUen.
<hr><pre>
Geir Danielsen (zaphod@nordnett.no) 08-Feb-96 01:28:46 Newsreader: Thor 2.1
"Nowhere on Earth was sex so vigorously suppressed as in America - and nowhere
else was there such a deep interest in it."  Robert A. Heinlein.
</pre><hr>
<a href="http://www.cs.uit.no/~frankrl/documents.no.html">Tilbake til HTML-files</a>.
</body></html>


