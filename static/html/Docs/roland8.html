<html><head><title>Roland B. Lamer går igjen.</title>
<!-- Changed by: Frank Ronny Larsen, 12-Feb-1996 -->
</head>
<body>
<h1>Roland B. Lamer går igjen.</h1><hr>
Under en tale, avholdt på kongressen for den tykke og den smale,
bekjente Roland B. Lamer at han etter å ha forsøkt seg på sosialt
samvær blant forhåpentligvis likesinnede på samkomststeder tilbudt fra
det lokale næringsliv på lørdagskvelder, har kommet frem til
konklusjonen at weekenden er som enden: Delt på midten, den ene delen
hellig, og den andre full av dritt.
<p>
Roland B. Lamer sier i en artikkel på sin WEB-side, også postet til
ALL på Dragnet og delt ut som løpesedler på Karl Johansensgate,
vedrørende de statistiske materialene hittil innhentet vedrørende de
såkalte Smeglerne, at de forutinntatte antagelsene om Smeglernes
livssituasjon ser ut til å være korrekte. Det er ikke kunnet
stadfeste gjeldsslaver eller noe annet økonomisk misligholdelse blant
Smeglerne, og dette gjelder både Eiendomsmeglerne og Børsmeglerne,
hvilke begge er grundig gått gjennom etter sømmene.
<p>
Bob Comaz, sysop Hobbex BBS, melder til Dragnet at Roland B. Lamer som i
kraft av sin stilling som Fenriksekretær i LO (Lamers Organisation)
demonstrerte for den spanske atomprøvespregningen foran den spanske
ambassade i Oslo, var opprørt over det dårlige oppmøtet inntil han
fikk beskjed på hydrotelefonen fra en medlamer at det var utenfor den
franske ambassade demonstrasjonen foregikk. (Han vurderer forøvrig å
bytte hydrotelefonen inn i en nyere modell, siden den gamle fra tiden
før Mobil bensinstasjonene ble Hydro, hvilket betød at Mobilnavnet var
copyrightet, er meget tung å drasse rundt på.) Han fikk praiet en taxi
og kjørte til den franske amassade rundt hjørnet, men rapporterte i
ettertid misnøye med responsen. For det første viste det seg at de
fleste demonstrerte *mot* prøvespregningene, og for det andre hadde
ikke plakaten "Viva El Gringo del Espania grandiosa nucleara
explosiva!" den store slagkraft han hadde forventet seg.
<p>
En gjestetaler på "Foreningen for Anakronistisk Inntog" sa i sitt svar
på Roland B. Lamers innlegg om Krati demoer i dagens copypartysamfunn,
at han burde ta en titt i en ordbok. "Det gjør jeg daglig", repliserte
Roland, "i går leste jeg en Morgan Kane-bok, og den inneholdt temmelig
mange ord, noen hvilke jeg ikke hadde hørt før! Men jeg skal innrømme
at jeg helst leser billedbøker."
<p>
Som kjent stemte ikke Roland B. Lamers teorier omkring tyveriet av
Edvard Munchs maleri "Skrik". Men Roland har isteden lagt ut teoriene
som filosofisk verk på Dragnet. En viss skepsis har det visserlig
vekket i kunstnermiljø såvel som dartmiljø, men Roland holder likevel
fast ved teorien om at den dårlige oppdragsmengden blant landets
billedhuggere grunnet at museene til stadighet skal henge bildene opp
på veggen, har ført til at billedhuggerne tyr til ulovligheter for å
skaffe seg materialer til sitt virke. En vrakpant ala eldre biler er
på sin plass, foreslår Roland i det konkluderende kapittel av verket
som også kommer ut på Pax forlag i god tid før høstens Bokskred.
<p>
Roland B. Lamers STAR WARS, og Roland B. Lamers Text Willer og Kit Cursor
available på <a href="http://www.nordnett.no/~zaphod/">http://www.nordnett.no/~zaphod/</a>
<hr>
<pre>Geir Danielsen (zaphod@nordnett.no) 10-Feb-96 01:39:09 Newsreader: Thor 2.1
"God made alcohol and he made feet - and he made 'em so you could put 'em
together and be happy!"  Robert A. Heinlein.
</pre>
<hr>
<a href="http://www.cs.uit.no/~frankrl/documents.no.html">Tilbake til HTML-files</a>.
</body></html>


